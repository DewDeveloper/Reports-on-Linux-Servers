RAPORTOINTIOHJEISIIN[1] TUTUSTUMINEN: 

-Raportin tulee kuvata suoritetut toimenpiteet riittävällä tarkkuudella, jotta toistettavuus on mahdollista.
-Käytetty ympäristö (rauta, verkko jne.) on kuvattava.
-Viittaukset oltava käytettyihin ulkoisiin lähteisiin, ohjeisiin jne.
-Rehellisyys

LINUXIN ASENTAMINEN VIRTUAALIKONEESEEN:

Valitsin asennusalustaksi Kingston-merkkisen 64 gb muistitikun, á 4,90€, Powerista. 
Tikku oli yllätyksekseni valmiiksi alustettu liittäessäni sen tietokoneeseeni.
Käytetty tietokone oli ASUS TUF Dash F15 -läppäri, jossa käyttöjärjestelmänä Windows 10 Home (koontiversio 19044.2486).

14:40 Avasin Virtualboxin ohjeiden[2] mukaisesti. Painoin New-painiketta ja valitsin Expert Mode -tilan. 
Valitsin kansioksi D-levyn (muistitikku) ja imageksi "debian-live-11.6.0-amd64-xfce+nonfree.iso"-tiedoston.
Annoin nimeksi "Debian". Tyypiksi valitsin "Linux" ja versioksi "Debian (64-bit)".
Käyttäjänimeksi hyväksyin ehdotetun oletuksen "vboxuser" ja salasanan valitsin itse.
Edelleen ohjeiden mukaisesti valitsin "base memory" -kohtaan "4000 MB".
"Processors"-kohtaan päädyin arpomaan "2 CPU".
Hard Disk -osiossa valitsin "Create a Virtual Hard Disk Now" -vaihtoehdon ohjeiden[2] mukaisesti.
Levyn kooksi valitsin 57,6 GB, ohjeiden 60 GB:stä poiketen, koska tikulla oli tilaa vain tämän verran.

![1](https://user-images.githubusercontent.com/105177604/213347947-e86df62d-6870-4558-a708-43e468452d25.JPG)
![2](https://user-images.githubusercontent.com/105177604/213348032-5154b86e-fb4c-4c30-9211-631f0ffe8db6.JPG)
![3](https://user-images.githubusercontent.com/105177604/213348040-226d3402-70c9-4dd5-8571-6d95ca66478f.JPG)
![4](https://user-images.githubusercontent.com/105177604/213351496-4783c622-b159-4368-b39d-f9fdad38f294.JPG)


15:07 valitsin "Finish" ikkunan alalaidasta. Sain virheilmoituksen "Can't create medium ...".
Suljin huomautuksen ja muutin levyn kooksi 55,0 GB. Painoin uudestaan Finish, mutta en onnistunut.

![5](https://user-images.githubusercontent.com/105177604/213351528-c2619d45-c12d-4960-a0e4-b3a747771ce6.JPG)
![6](https://user-images.githubusercontent.com/105177604/213351599-4a557744-bada-4e74-9b78-e79b0b7fad14.JPG)

15:14 Alustin tikun Windowsin työkalulla käyttäen oletusasetuksia.

![9](https://user-images.githubusercontent.com/105177604/213351643-dbf91fff-1a72-4099-899f-7d49f0b69a3a.JPG)

15:18 Tein virtuaalikoneen asennuksen "Guided Mode" -tilassa aiemmin kuvaamillani tiedoilla.
Painoin "Finish" ja asennus alkoi edetä. 

![10](https://user-images.githubusercontent.com/105177604/213351696-d6482612-3150-4fb0-9d13-040e6697575d.JPG)
![12](https://user-images.githubusercontent.com/105177604/213351740-f788c55a-e543-4c70-ac44-96b1ba86f219.JPG)

15:20 Debian pyöri virtuaalikoneessa onnistuneesti.

![13](https://user-images.githubusercontent.com/105177604/213351753-551f4d4b-f71b-479f-b7b7-be4fa032ac89.JPG)

Pohdintaa: Eikö tikku ollutkaan valmiiksi alustettu? Se kuitenkin näkyi vapaana tilana Windowsissa ja siirsin
tikulle kokeeksi kuvatiedoston ennen raportoinnin aloittamista, joten mielestäni siellä olisi pitänyt olla tiedostojärjestelmä.
Aiemman kokemukseni perusteella Windows kyllä osaa valittaa, jos yrittää avata alustamatonta tikkua.

[Pidin tauon.]

00:05 Jatkoin ohjeiden[2] lukemista. Koska Debian oli käynnistynyt itsestään, suljin Virtualboxin.

00:09 Ohjeiden kuvat eivät vastanneet likimainkaan tilannetta. 
Totesin, että kaipa siellä on oikeat asetukset (alla).

![14](https://user-images.githubusercontent.com/105177604/213351849-04e33fe6-cd0b-4620-98ee-330e6d6c4743.JPG)

00:11 Painoin "ok" ja kaksoisnapautin Virtualboxin päänäkymässä näkynyttä Debian-konettani.

00:13 Uusi ikkuna avautui näyttäen Debianin käynnistymisen. 
Päädyin suoraan Debianin työpöydälle ilman, että olisin voinut tehdä bootloaderissa mitään valintoja.
(Eroavaisuus ohjeisiin[2] alaotsikon "Boot to Desktop - Choose to Live" alla.)

00:18 Avasin Applications-menun Debianin yläkulmassa ja käynnistin verkkoselaimen "Web Brower" -painikkeesta.

00:19 Kirjoitin osoiteriville foreca.fi ja painoin enter-näppäintä. Päädyin Forecan verkkosivuille 
ja vilkaisin Helsingin säätiedot. Totesin internet-yhteyden toimivan. Suljin selaimen.

[Pidin kahvinkeittotauon.]

00:29 Kaksoisnapautin Install Debian -pikakuvaketta Debianin työpöydällä. 
Asennusohjelma aukesi.

![15](https://user-images.githubusercontent.com/105177604/213351905-4daf2aeb-24f2-47a4-add9-d4fb61623e50.JPG)

00:31 Ohjeiden[2] mukaisesti valitsin kieleksi amerikanenglannin.
Sijainniksi valitsin Suomen ja Helsingin.
Näppäimistöksi valitsin tarjotun "Generic 105-key PC (intl.)", "Finnish" ja "Default".
Painoin "Next" ikkunan alalaidasta.

00:36 Valitsin "Erase disk" -vaihtoehdon enkä valinnut järjestelmän salausta ("Encrypt system" - ei rastia ruutuun).
"Boot loader location" -kohdan jätin oletukselle ("Master Boot Record of VBOX HARDDISK (/dev/sda)").
Painoin Next ikkunan alalaidasta.

00:38 Annoin nimeni, jonka pohjalta asennusohjelma laati minulle kirjautumisnimen ja tietokoneen nimen.
Annoin salasanan.
En ruksinut ilman salasanaa kirjautumisen mahdollistavaa ruutua.
Painoin Next.

00:50 Valitsin "install", saatuani painikkeen lopulta näkyviin.
Asennus alkoi.

![16](https://user-images.githubusercontent.com/105177604/213352044-0e8ec357-3905-4a6b-b991-97f0f9847591.JPG)

00:53 Asennus oli yhä käynnissä, 6% kohdalla.

00:56 Asennus eteni hitaasti, edelleen 6% kohdalla, "file 9763/254085".

00:58 Tilanne näytti pahalta, kirjoitus- ja lukunopeudet ("Disk IO Rate") olivat hyvin alhaiset.
Virtualboxista katsottuna kirjoitusnopeus ei ylittänyt noin 10 MB (sekunnissa?) ja heittelehti pahasti.
Oliko virhearvio käyttää muistitikkua? 
Kannettavan tietokoneen SSD-levyllä ei kyllä ollut paljoa ylimääräistä tilaa...

![17](https://user-images.githubusercontent.com/105177604/213352091-f2db6682-f102-4d54-bad4-9900d9b1ce87.JPG)

01:14 Asennuksen tila oli 8% ("file 31898/254085"). 
Päättelin kuluneen ajan perusteella, että kokonaisasennusaika ylittäisi neljä tuntia. 

01:18 Arvioin, että ohjeiden[2] "Wait for 10 minutes while the system installs" on vahvasti muunneltua totuutta.
Arvion oli täytynyt pohjautua oletukseen, että virtuaalikonetta asennetaan kvanttitietokoneeseen.

01:21 Odotin kärsimättömästi ja siirryin tekemään muiden kurssien tehtäviä antaen asennuksen pyöriä taustalla.

02:09 Palasin Debianin pariin, ruudulle oli ilmestynyt kirjautumisnäyttö. 
En päässyt kirjautumaan sisään, en muistanut käyttäjänimeä. Mielestäni salasanan sain kyllä oikein...

02:19 Ilmeisesti muistelin virtuaalikoneen salasanaa... Debianin kirjautuminen onnistui,
kun löysin Stackoverflowsta[3] tiedon, että defaulttina user/pw on user/live.

02:22 Tajusin, että virtuaalikoneessa pyörivä Debianin Live-versio käyttää eri tunnuksia kuin se Debian, jota olen asentamassa.
Siksi "user/live" toimi. 

02:23 Asennuksesta oli suoritettu 77%, "Removing 10 packages".

![18](https://user-images.githubusercontent.com/105177604/213352135-3430ef73-f7a4-4fc3-a35d-1b8926a57c45.JPG)

03:03 Asennuksesta oli suoritettu edelleen 77% ja 10 pakettia oli poistamatta.

03:16 Asennuksesta oli suoritettu 88%, "Creating intramfs".

03:20 Asennuksesta oli suoritettu 97%, "Unmount file systems".

03:22 Asennus valmistui "All done." -ilmoituksella.
"Restart now" -ruutu oli ruksittu ja painoin "Done" oikeasta alalaidasta.

![19](https://user-images.githubusercontent.com/105177604/213352177-f6178096-74b5-450c-9b1a-955c760dd8cb.JPG)

03:25 Debian pyysi poistamaan live-tallennusmedia ja painamaan ENTER-painiketta jatkaakseni.

![20](https://user-images.githubusercontent.com/105177604/213352207-720fb252-0888-4459-bec0-c384f3ffe1a2.JPG)

03:28 Virtuaalikone "boottasi" ja Debian käynnistyi valittuani sen bootloarderista.

03:38 Kirjautumisongelmien jälkeen (käyttäjätunnus? kuka muistaisi sen kolme tuntia asennuksen aloituksesta?)
pääsin viimein Debianin työpöydälle.

![21](https://user-images.githubusercontent.com/105177604/213352249-b4b58af7-d850-48b3-b0dd-062e7add8fd3.JPG)

03:42 Testasin jälleen verkkoyhteyttä käymällä Forecan sivuilla katsomassa säätä. Se onnistui.

03:55 Avasin ohjeiden[2] mukaisesti terminaalin. 
Ajoin "sudo apt-get update" -komennon.
Ajoin "sudo apt-get -y dist-upgrade" -komennon.

04:37 Ajoin palomuurin asennuskomennon ("sudo apt-get -y install ufw").

04:40 Käynnistin palomuurin "sudo ufw enable" -komennolla.
Palomuuri muuttui aktiiviseksi ja on käytössä järjestelmän käynnistyessä.

![22](https://user-images.githubusercontent.com/105177604/213352339-b427b2d5-ecea-406c-a0a1-6d4fb9fd762f.JPG)

04:43 Käynnistin Debianin uudelleen.

04:47 Debian käynnistyi ja pääsin työpöydälle.

04:49 Päädyin tekemään valinnaisen tehtävän saadakseni paremman resoluution.
Valitsin Virtualboxin Devices-valikosta "Insert Guest Additions CD image..." -kohdan.

04:51 Avasin Applications-valikosta File Managerin. "Mounttasin" "VBox_GAs_7..."-cdrom-lookaliken.

04:52 Avasin terminaalin. Vaihdoin kansiota komennolla "cd /media/*/VBox*". 
Siellä listasin kansion sisällön "ls"-komennolla.

04:54 Ajoin "sudo bash VBoxLinuxAdditions.run"-komennon.

05:01 Sain virheilmoituksen, että näppäimistön malli on tuntematon, "assuming 'pc105'". 
Oletettavasti kyse oli siitä, että näppäimistöjä oli kaksi - läppärin näppäimistö ja ulkoinen usb-näppäimistö (HP Omen 1100).

![23 ongelma resoa asentaessa](https://user-images.githubusercontent.com/105177604/213352382-d1fe9939-2ccd-4c75-b07a-7292b048a8ff.JPG)

05:05 Sammutin Debianin ja Virtualboxin.

RAPORTTI PÄÄTTYY.

Viitteet:

[1] http://terokarvinen.com/2006/raportin-kirjoittaminen-4 , luettu 18.1.2023
[2] https://terokarvinen.com/2021/install-debian-on-virtualbox/ ,luettu 18.1.2023
[3] https://stackoverflow.com/questions/58885785/debian-10-install-what-is-default-account-and-password , luettu 19.1.2023
